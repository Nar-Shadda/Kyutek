Прекарваш няколко дни в лутане из Перперникон, събирайки информация за
местонахождението на Гица. Откриваш, че когато не изнася концерти в изискани
кръчми с бели покривки, Патлака я държи заключена в тайно мазе, което се
намира под прочутия му нощен клуб "Jin City". Пристигаш на мястото с падането
на здрача. За съжаление (не твое) тъпичкият охранител прави голяма грешка като
се опитва да отнеме личното ти оръжие - "винкел", единствен по рода си,
изработен преди десетилетия от последните Майстори на неръждавейката.
Време е да изпиташ способностите си...